440 LIBELLUS DE VITA

duci potuisset, si quis id attemptare voluisset. Quaedam tamen
foraminum latius hiando patebant; sed quae fuere strictiora
tantae amplitudinis erant. Haec ad viri Dei sepulchrum per-
venit, et infra dies aliquot salutem diu prius desperatam perce-
pit. Quorum foraminum obductas cicatrices et sanatas multi
videre, et Dominum in Sancto Godrico collaudantes, tanti testes
miraculi exsistere, qui etiam et ejus prius asserta foramina viden-
tes, ipsius tantae miseriae condoluere.

CLXXXIV. DE MUTA ET SURDA.

ξ 560. MULIER quaedam infra annos juveniles posita in Dunel-
mo nata exstitit, quae Adeliz nominata a parentibus fuit. Haec
ab ipsa nativitate sua muta et surda cunctis diebus exstiterat,
nec sibi in duobus his sensibus amissis in aliquo subvenire vale-
bat. Post diutini ergo languoris desolationes et desperationes,
tandem ad viri Dei sepulchrum confugit, ubi quam celerem medi-
cinae proventum adipisci promeruit. Nam diserte et promptis-
sime loquens rediit, et subtile audiendi acumen perfecte recepit,
quae a nativitatis suae tempore prius muta et surda fuit. Cujus
aegritudinem et sanitatem tot in Dunelmo cognoscunt, quot nativi
pene cives in ipsa civitate consistunt.

CLXXXV. DE CAPITIS DOLORE PENE AD INSANIAM CRESOENTE.

ἓ 561. ¹QUAEDAM de Helya muliercula, Edusa vocata, per de-
cem annorum spatium tantum capitis dolorem sustinuit, quod sibi
et cunctis eam videntibus daemoniosa et furiosa comparuit. Haec
prima vice quae ad Finchale pervenerat, ibi procidens sananda, ab
aliis eam opprimentibus impedita fuit; sed secundo illo perveni-
ens, multis videntibus, sanitatem percipere meruit.

CLXXXVI. DE QUOTIDIANA PASSIONIS ANGUSTIA.

ἓ 562. ALiA vero de Haringtune ab ortus sui tempore diutino
confracta dolore, quotidiana semper passionis invasione per horas
diei aliquot vexari consueverat3 quae hora suae passionis explosa
et semianimis, velut jam moribunda, jacebat. Haec illo veniens,
similiter eadem nocte convaluit ; et gratias Deo in Sancto God-
rico referens, sospes et sana domum rediit.

¹ Quaedam de Helya maliet-culm] These words are written in the Bodleian
MS. by a different hand.

