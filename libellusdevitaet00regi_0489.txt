ET MIRACULIS S. GODRICI. 443

movendi membrorum levitatem et facultatem accepit. Abyssus
autem Dei secretorum sola novit qua de causa plus sanitatis per-
cipere non promeruit.

CXCI. DE SEMIANIME MULIERE.

ἓ 567. QUAEDAM matrona nobilis de finibus Angliae septentri-
onalis cum filio ad Sanctum J acobum peregrina proficisci dispo-
suit. Sed in procinctu itineris posita, jamque ad maris littora
perveniens, subitae aegritudinis labem incurrit; nam omne corpus
ejus tanta latitudine caepit intumescere, quanta extensionis inter-
capedine cutis carne superior se valebat extendere. Cunctis igi-
tur desperata, quia mors sola prominebat in janua, forte Sancti
Godrici memoria animo languentis occurrit3 et mox denario cur-
vato, se illius sepulchrum invisuram devovit, si ipsius meritis
mortem jam ei imminentem posset evadere, et ad fines patrias,
vita comitante, redire. Mox igitur ut talia effecerat, omnis tu-
mor ille cum dolore deficiens nusquam eatenus comparebat ς sed
ipsa ut rediit, mox antequam domi rediret ad ejus sepulchrum ad-
venit, et denarium curvatum offerens, nobis haec omnia revelavit,
et filium suum testem omnium istorum adhibuit.

CXCII. DE SACERDOTE CAECO.

ξ 568. ERAT sacerdos quidam, nomine W illelmus, diutius in
Staindrope conversatus. Hic per annum et dimidium oculorum
lumen amiserat, nec, nisi alio ducente, quovis itcr proprium diri-
gere valebat; unde semper toto eo tempore alium praevium
habere consueverat itineris, vel cui manum daret, seu cui inni-
tens ad anteriora procederet. Audiens igitur ad Beati Godrici
sepulchrum crebro diversa miracula fieri, acceleravit illo, alio
ducente, progredi3 quo perveniens diutino munere sancti viri
meritis obtinuit sanatus liberari, quem prius caecum multi nove-
rant, et infiniti postmodum eum videntes et agnoscentes, de ejus
salute gaudebant. Hunc etiam et nos satis vidimus et cognovi-
mus, et clare videntem solum sine ductore eatenus ambulare
perspeximus.

