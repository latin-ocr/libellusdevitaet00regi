ET MIRACULIS s. GODRICI. 361

mentis oculo coelestium secreta penetrando rimari consueverit,
cuidam fratrum Dunelmensium, forte tunc illo advenientium, sup-
plicavit ut viro Dei casus miseriae suae exponeret, et quid de
spiritu fratris sui in judicio Dei factum fuisset diligenter inqui-
reret. Frater quidem ille tunc temporis viro Dei plurimum esse
consueverat familiaris. Qui ut ad illum venit, miseros eventus
fratris Westmonasterii plurimum dolentis ei exponens, quid de
illius anima factum fuisset attentius inquisivit. Ad quae vir Dei
modicum differens et secum secrete deliberans, sic demum
responsa reddidit. “Spiritus juvenis, de quo inquiris, adhuc
flammis exuritur, et poenis excruciatur. Et revera sciatis quia
nisi Beata Maria pro anima illius Filio suo hora exitus illius
preces effudisset, ex illa hora in posterum nullius sacerdotis oratio
clerici, laici vel fidelis, pro ejus expiatione, ereptione, et libera-
tione, aliquid prodesse potuisset, nam aeternaliter poenis ultricibus
addici debuisset, nisi Sancta Maria, visceribus solitae misericordia}
illi compassa, pro eo supplicasset. Nempe in momento ultimo
quo spiritum vitalem efflavit, Sanctae Mariae clementiam medulli-
tus invocavit, quare Domina Angelorum obtinuit, licet in ebrie-
tate et prophanis operibus vitam finierit, ne in aeternum sit puni-
endus, sed potius precibus fidelium a locis poenalibus eripiendus.
Haec fratri illius quam citius expone, et ut diligentius ab omnibus
fidelibus orationes pro eo fieri postulet, studiosius iiisiste.” Quibus
fratri suo denunciatis, desperatione deposita, sese lacrimis et
orationibus instanter afflixit, et quia religiosis plurimum notus
fuit, tam a monachis quam sanctimonialibus latius per Angliam
constitutis, orationes sollemnes 'pro defuncto fieri impetravit.
§342 Nocte igitur quadam, juvenis ille fratri suo carnali
habitum religionis in praedicto coenobio gerenti, in visu apparuit3
et quod Beatae Mariae precibus a damnatione perpetua ereptus
fuisset, ei exposuit. Ο mira Sanetae Mariae circa peccatores
clementia, quae etiam temporibus nostris flagitiosis et perditis
patrocinari non desinit, sed se invocantibus sinum misericordiae
expandit, et judicia Filii sui justa precibus praevenit, debitasque
peccatoribus poenas suspendit 1 Quis igitur unquam de ejus patro-
cinio desperando diffidere poterit, cum se invocantem, licet jam
inferni et mortis vortices subeuntem, tantae pietatis dulcedine prae-
veniendo eripit, et saluti restituere non desinit? Tibi igitur
Domina, animas, nostra et corpora et omnes actus nostros com-
mittimus, et sub tua dulciflua protectione confugimus, petentes

