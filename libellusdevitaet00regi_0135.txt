ET MIRACULIS s. Gonmcl. 89

Oui ille, “ Gratias,” inquit, “ almo Patri aeterno, Qui nos semper
triumphat in Christo! Ipse quidem talem mihi exactorem
tribuit, qui nunquam me quieti operam dare per1nittit.” Nec
plura his vir Dei edidit, sed graviter suspirans Oratorium suum
mox introivit; ibique tam diu orationi procubuit quousque ma-
lignum recessisse persensit. De quibus a fratribus requisitus
dixit, ‘⁶ Hujusmodi passionis ignominias multo tempore ab illo
pertuli quousque, Domino miserante, a tali incommodo liberari
promerui3 ne enim otio indulgerem, stimulatorem crudelem
percepi, ut excusso corpore, quamvis invitus animo ¹vigilarem.”

CAP. xxxvl. QUAM ACERRIMA TEMPTATIONUM INCENDIA PERPEssUS
SIT, ET QUANTA POENARUM DECERTATIONE Liemnws INGENTIVA
REPRESSIT.²

ἓ 77. INTEREA cum tali colluctamine hostis truculentus eum
nequaquam potuisset evincere, coepit nequam furcifer nova de-
liramenta confingere. Intulit ei igitur tantae libidinis flammam,
quod si 111 camino caro humana torreretur, illis incendiorum cru-
ciatibus et caloribus minus esse crederetur. Sentiens itaque vir
Dei venenosae delectationis contra se spurcissima inquinamina
consurgere, coepit vigiliis diuturnioribus adversus eam cum jejuniis
prolixioribus virili decertatione resistere. Quo tempore, quam-
diu aura temptationis quiescere eum non pertulit, modo quaternas
noctes vel ternas insomnes omnino duxit3 et per hebdomadam
aliquando integram ab omnis cibi consolatione continuit. Nec
sic tamen grassantis veneni potuit oblectamenta conterere, quin
tanto ardore nimiae delectationis caro fervesceret, quod etiam
multoties per naturales virilium meatus fluxus seminis videretur
effluere. Quid miles igitur Christi faceret, eum nulla parcitatis
cautela putrida inquinamina potuisset exstinguere? Vepribus

¹ V igilarem] ‘⁶ Residente ad focum viro Dei, et ministro ejus operibus quip-
piam faciente, subito quasi manus emissa tam fortiter euni colafizando percussit,
quod pene corruit pronus in terram. Quod minister audiens et admirans,
interrogans quid hoc esset, ille respondit : ‘ Deo gratias, quod mihi tribuit talem
exactorem, qui me nunquam patitur otiari.⁷ Mox Oratorium ingressus, moram
ibi fecit, donec malignum discessisse cognovit. Hujusmodi molestias passionum
diu pertulit, priusquam ipsum gratia coelestis absolvit.” So the anonymous Life
in the Harl. MS.

2 In the Harl. Ms. chapter XXXVII.

