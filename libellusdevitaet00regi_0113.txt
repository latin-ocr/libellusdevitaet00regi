ET MIRACULIS S. GODRICI. 67

CAP. XXI. QUALITER IN EREMO CONVERSATUS SIT, ET QUOMODO SERPEN-
TEs EDOMUIT ET CONSODALES PACATOS HABUERIT, ET QUANDO EI
LIBUIT ILLOS DE LOCO SUO EJECERIT.

§55 ERAT igitur ibi multo tempore sine omni comite, Do—
mino devote deserviens, et pene nullius hominis faciem nisi raro
perspiciens; quod si aliquando contigit, festinus ab eis disce-
dere maturavit, nec cum advenientibus verba conserere Voluit,
sed seipsum dejiciendo atque humiliando obmutuit. Ubi casam
permodicam sibi composuit, quam in terrae pulvere defossam
vili cespite cooperuit; in qua diutissime demoratus, serpentium
et venenatarum aspidum factus est eomes et socius. Tanta
siquidem in ipsius loci pestifera regione erat vermium multitudo,
quod vix ibi aliqua hominum poterat esse conversatio. At miles
Christi invictissimus adversus omnia adversantium genera stetit
imperterritus3 nec venenosa repentia fugiens, nec morsus viru-
lentos aliquando praecavens vel expavescens. At illa viro Dei
tantum pacatissima et mitissima apparebant, quod neque stri-
dore vel sibilo, neque morsibus aut Veneno, 1alicujus indicii
indignationem illi praeferebant3 quin imo contrectabilia et pal-
pabilia ei erant, ad nutum illius quolibet praeciperet progre-
dientia et serpentia gradiebantur; in aliis vero illo advenien-
tibus statim insilire, insibilare et frendere, et morsu livido gras-
santia Venena late diffundere. Quoties vero hyemis asperitas
vel aliqua temporis intemperies perurgeret, casam viri Dei
mansuetissime introibant, et ad focum sese extendentia, ibi quiete
se calefaciebant. Si ille ex una parte ignis accumberet, et
illorum grex ex alia regione se calefaciendo discumberet, et uno
latere calefacto, aliud 2regiraret. Inter quorum greges duo

Ranulfum, qui domnus erat fundi, adeuntes, impetraverunt ut daretur locus
ille solitarius tali viro. Episcopus libenter hoc annuit, et misit quosdam de
suis, qui eis quod postulaverant assignarent.'’

1 Alicujus] Alicujus indicium indignationis 2

² Regiraret] The anonymous Harleian legend thus proceeds: ‘⁴ Hic vir Dei
longo tempore solus mansit, hominis faciem raro conspiciens. Quod si quando
contingeret, festinus discedebat ab eo, nec verba miscebat cum advenientibus, sed
tacebat. Nimia quidem et terribilis aderat serpentini generis multitudo 3 viro
tamen saneto se mitissimos et etiam palpabiles, et ipsius obedientes jussionibus
exhibebant. In alios autem illuc advenientes solebant ferociter insilire et
morsu livido venena diffundere. In hyeme ipsius casulam intrabant, et viro
Dei ex una parte ad ignem sedente, grex illorum in parte altera discumbebat,
et uno latere calefacto, reliquum applicabat.''

ΡΞ

