ET MIRACULIS S. GODRICI. 44⁴5

manifeste disserere et describere consuevit. Quibus actis, vir Dei
ad interiora silvae rediit; et sicut prius moderatis passibus pro-
cedens, ab ejus visu disparuit. At juvenis ille domum rediit, et
subito in lecto decidens, diutissimis calamitatibus torqueri et
Vexari coepit. Post diuturnos tamen squalores denium convaluit,
sed qui prius durior auditu exstitit, ex tunc clariore aure sere-
nius audire coepit. Et ita forte vir Dei juveni illi mercedem
suam reddidit, dum altera vice rediit, quia per infirmitatis mo-
lestiam humores noxios, qui ejus anditum praepedierant, depulit;
’ sicque ei affuisse ostendit, dum ipsum a tanta infirmitate, red-
dita simul'auditus facilitate, 1liberavit.

CXCIV. DE CLERICO AB INSUETI GENERIS PESTE ET AEGRITUDINE
LIBERATO,

§570. GILEBERTUS clericus de Orauecroft, villula quaedam in
Olivelande sita, per annos plurimos multis incognita infirmitate
laborabat, quae quanto diutius diversis medicamentis deliniri
debuerat, eo proclivius quotidianis doloribus ad deteriora verge-
bat. Nam cirea interiora umbiculi sui omni die per horas aliquot
sentire consueverat quasi viventia quaedam reptilia moveri, a
quibus sibi invicem compugnantibus, et ejus intestina depascen-
tibus, incredibili doloris genere assueverat cruciari. Qui in ]000
in quo illum aegritudo illa corripuisset, nullatenus per se removeri
praevaluit, sed neque ab aliis se aliquando portari vel moveri
susti11uit3 unde misero satis modo quandoque in medio agrorum
saepius infra saltus vel condensa nemorum toto tempore passionis
hujusce solo tenus prostratus decumbere consuevit, quia ubi-
cumque illum spiritus passionis comprehendit, in terram allisit,
ac quasi insensibilem reddidit. In terram enim volutabatur

¹ Liberavit] The Harleian MS. thus narrates this incident : “ J nvenis quidam
simplex idiota pastor erat in domo de Finehalia; qui die quadam cum esset in
pascuis, vidit senem de silva exeuntem, et sibi moderatis gressibus propinquan-
tem. Cumque illum diligenter aspiceret, ille pertimuit. Tunc ait senex τ
‘Noli timere, fili, sed diligenter agnosce quod ego sum Godricus qui loca inco-
latus mei nunc perlustravi, et meorum pecorum pascua visitari. Rogo te vac-
cam hane albam suaviter custodire, cujus me lactis alimonia languidum susten-
tavit. Aliorum quoque animalium curam habeas diligenter, et ego tibi merce-
dem alia viee rependam.’ His dictis, rediens ad nemoris interiora disparuit.
Pastor autem post hane visionem in lecto <liu aeger aecubuit; et postea non
solum ab hac infirmitate, verum etiam ab antiqua surditate convaluit. Sic igitur
mercedem sui laboris altera vice recepit, duni per hane infirmitatem noxios hu-
mores, per quos auditus impediebatur, amisit.”

