396 LIBELL'Us DE VITA

LXVIII. DE LANGUIDO IN CURRU DELATO.

ᾗ 432. AUDOENUS quidam de Hagethhorn, multis annis langui-
dus in lecto decubuit, qui ad omne sui ministerium Vel quodvis
negotium immobilis omnino exstitit, at tamen omnino prorsus
incessu pedum aegrotantium et acrius tumentium privatus, sibi
et omnibus desperabilis fuit. Hic illuc in carro deportatus, et a
feria sexta usque in feriam quartam sequentis hebdomadae illic
demoratus, ea die ibi sanitatem percepit, et sospes ac sanus pedibus
propriis domum rediit.

LXIX. DE QUODAM MONACHO.

ἓ 433. QUIDAM monachus Dunelmensis, Willelmus nomine,
in uno suo latere tantum dolorem ac tumorem aliquandiu sustinuit,
quod omnem appetitum cibi vel potus amittens, in ipso latere
decumbere nec quietem vel soporem percipere omnino non po-
tuerit. Hic a quodam fratre ipsius ecclesiae quiddam de portione
reliquiarum Sancti Godriei 1percepit, et tumori ac dolori ejus-
dem lateris supposuit3 sed infra dies brevissimos totus tumor
sedatus ac dolor ille interraneus exinanitus et fugatus abscessit.

Lxx. DE PUERO Α NATIVITATE MUTO, ΕΤ LIBERATO·

ἓ 434. Yvo de Brinkelaue, cum filio suo a nativitate muto,
Sanctum J ohannem et Beatum Godricum pro pueri illius sanitate
in Finchall rogaturus adiit3 qui ibi pernoctantes forte ab eis
exauditus, licet id percipere non potuerit manifestius, mane facto
domum regressurus ad Novum Castellum digreditur hospitandus3
ubi post refectionem cum sociis residens, et de 5111 itineris pro-
fectu et reditu colloquens, dixit eis pater ad convivantium 001150-
dales, ‘⁶ Obsecro ut unusquisque nostrum Dominicam Orationem
ob honorem Domini nostri J esu Christi, et Sancti J ohannis Bap-
tistae, et gloriosi Cuthberti, ac Beati Godrici, decanta-re dignetur3
quatinus 510 eorum misericordia ad loquelam filio meo impetran-
dam propitia coram Domino efficiatur.” Qua vix oratione finita,
statim lingua pueri est soluta, et nunquam antea locuto loquela

¹ Percepit] Above tho line, in a different but contemporary hand, are the
words, “ id est, (10 lorica.⁷'

