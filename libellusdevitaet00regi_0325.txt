ΕΤ MIRACULIS S. GODRICI, 279

issent, utique manu ista ministrante, per usus pauperum in thesau-
ros coelestes pro ejus negotio pertransissent. Et jam diu est quod
causa domni tui bonum quidem finem sortita fuisset, nisi cle-
mentia Christi pro hujus transgressionis obice indignata adhuc
implacabilis ei facta consisteret. Nec contentio ista sopiri
poterit, prius quam pecuniae illius summa Sancto J ohanni et
mihi reddita sit; quae mox ut persoluta fuerit controversiae
ipsius calumniam ad commodum suum absolutam pi'oviclebit.”
Quibus nuncius domno suo et matri familias declarans, utrosque
ingenti stupore perculit, et timore corda dissolvit; cognovitque
conjux ejus omnia quae secreto commiserat, et pensum tantae
pecuniae pro peccati sui erimine se reddituram promittebat;
missaque viro Dei pecunia, statim confoederationis concordia inter
dissidentium certamina est subsecuta. Nam ea quae calumnia-
batur infra breve tempus consecutus est, ac inter dissidentes
pacis quieta amicitia confoederata est. Ubi triplex miraculi vir-
tus apparuit, prima, quod Deus exaudire noluit quamdiu vir Dei
infensus exstitit3 secunda, quod abscondita in spiritu persenserit;
tertia vero, quod peccati facinus occultum corripiendo ¹correxit.

CAP. CXLVIII. QUOMODO GRAVISSIME AEGROTARE COEPERl'r, ET DIVINA
SUBITO VISIONE SEMI-ANIMIS REPARATUS SIT, ΕΤ QUOMODO CECI-

NERIT, ET DE LUCE QUAM VIDIT.2

ξ 265. FAeTUM est ut vir Dei morbo correptus acerrimo, des-
peratus cunctis, languidus lecto decumberet, et solum mortis exi-
tum lenta caedis infirmitate, ut putabatur, exspectaret. Missus

¹ Correxit] “ Vir militaris, amicus viro Dei, causam habens coram justitiariis
decidendam, pro terra quam sibi dicebat violenter ablatam, ejus orationibus ne-
gotium suum attentius commendavit. Cumque redisset domum, eadem noete
secreto praecepit uxori suae, ut duos solidos mitteret viro Dei. Quos illa susci-
piens, viro nesciente, retinuit, et suis usibus reservavit. Causa quidem viri
annis duobus integris non potuit terminari ; quamobrem mittens ad servum Dei,
rogabat obnixius ut pro suo negotio Dominum exoraret, excusans quod ipsemet
propter occupationes ad eum venire non posset. Ad hoc vir Dei subridens,
ait: ‘Ipse duos solidos promisit Sancto Johanni, quos uxor ejus accepit, et
adhuc non transmisit. Ego autem, si venissent, illos pauperibus erogassem, et
causa ipsius, quae adhuc pro ista transgressione suspenditur, finem sortita esset
idoneum. Cum vero persoluti, lis ad suum commodum finietur.' Nuntius
ista narravit domi3 et 1111 mirantes, pecuniam reddiderunt, statimque ad ejus
qui petebat utilitatem, lis illa per concordiam est sopita.'' Anon. Harl. Legend.

² Chapter CXXIX. in the Harl. MS.

