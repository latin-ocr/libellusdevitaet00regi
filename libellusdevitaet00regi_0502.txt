456 LIBELLUS DE VITA

licet foedam impetiginem, incurrit. Nupsit postea tamen mulier
illa viro alteri, qui languenti puellae infestis operibus vitrici multi-
mode non desiit novercari; nempe non tantum ei odio sed etiam
horrori et exsecrationi illi exstitit, prae nimia infirmitatis angustia
horribili quae eam ex insperato depressit. At mater semper ei
compati [et] misereri coepit, et quantum potuit auxiliari, licet ad
commune hominum consortium nullo modo potuisset admitti.
Materna quidem viscera pro carnis propriae oppressione semper
levi miseratione quatiuntur, quamdiu caro affligitur quae ex altera
gignitur; penetralia pectoris quae ante ortus tempora eam sibi
counitam noverant, naturali compassionis ordine ex affectu animi
citius reflectuntur. Unde ad sacerdotis Villae ipsius confugit aux—
ilium, omnem ei suae miseriae exponens desolationis eventum. Qui
matris et filiae miserandae fortunae condoluit, et adjutorium quale
potuit eis impendit, nam in hospitali de 1Dernigntune, quae tribus
ferme miliaribus aberat, et 2Badele vocabulo dictum fuerat, eam
precibus suscipiendam obtinuit, ac illo ipsam, matre cum ceteris
amicis pauperibus comitante, perduxit; quae ibi in domo infir-
mantium secreto Dei judicio leprae contagio percussorum per annos
tres continuos deguit, sed ejus aegritudo de die in diem in deterius
augmentata concrevit. Nempe omnem facierum illius superficiem
lacerae putredinis cicatrix nunquam sana totam obduxerat, et 3fal-
liculis crudae carnis sparsim patentibus et hiulco meatu saniem
venenoso meatu rimantibus, horridam cunctis visu reddiderat.
Labiorumque ipsius extrema circumquaque marcentia diriguerant,
quia particulares quasdam ejus regiones usque ad profunda quae—
dam dimensionum dispendia vis saeva diutini languoris consumen-
do exederat. His itaque aliisque illius aegritudinis modis corpus
ejus dilaceratum periit, sicque spes omnis virtutis vel sanitatis ali-
quando vita comite recuperandae omnino defecit.

ᾗ 584. At tandem mater audiens quod ad beati Godrici servi
Dei sepulchrum, crebro ipsius sacris obtinentibus meritis, fieri mi-
racula inciperent, fidelitatem contra omnium fidem opposuit; et

¹ Dernigntune. Such is the spelling of the Bodleian MS.

² Baclele] Of t is hospital no other notice exists. There was in the collegiate
chrirch of Darlington a chantry called the chantry of Badelfielde, or Battlefield‚
the origin of which, according to Surtees (iii. 362), is unknown. He quotes the
Boldon Book and Hatfield's Survey, as both mentioning the herbage of “ Ba-
thela‚⁷’ or “Bathley.” See Boldon Book, p. 583, where it is called “Batella,’'
and no other form of the word is specificd.

³ Fudiculis] So the MS, probably ‘⁶ folliculis” is the correct reading.

