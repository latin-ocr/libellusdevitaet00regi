470 LIBELLus DE VITA

ratus languidus lecto decubuit. Per dies igitur perplures quo—
tidie languor doloris amplius inolevit, qui nullius omnino medi-
cinae industria diminorari in aliquo potuit. Tandem vero fere
intercluso meatu gutturis per dies circiter decem omnem pene eir
praecidit possibilitatem loquelae simul et potus atque refectionis.
Patre igitur lugente et tota familia turbata pro tali amittendo
herede, quidam clericus in domo illa domesticus dixit, quod salu-
tem adhuc posset facile consequi si tamen aliquid habere posset de
reliquiis Sancti Godrici. Unde inquiens, “Fidem habete, et
pro scypho ejus qui in Dunelmo habetur mittite.” Quod in-
firmus ut audivit mox per ejus merita se posse sanari perhibuit;
et quam citius pro ipso mitti fecit. Quo allato et aquis impleto,
aegrotanti potum porrexerunt, omnesque Sancti Godrioi miseri-
cordiam medullitus postulare coeperunt. Mox igitur ut de
scypho illo potaverat, quasi spinarum stimulos acutissimos mo-
veri undique et dissilire tam in capite quam in gutture suo senti-
ebat, qui postmodum omnes, ut asseruit, cum omni dolore pris-
tino et tumore foetido ventris ejus penetralia petierunt, et diges-
tione naturali de corpore ejus exierunt. Tunc juvenis sanus
effectus surrexit, patremque suum intro vocari fecit, cibosque
afferri praecepit, et coram patre suo comedens Dominum in Sancto
Godrico glorificans se sanissimum esse asseruit. Mirabantur
igitur omnes, et Sancto Godrico gratias lacrimis exsultantibus et
dulcimodis vocibus referebant, qui tam magnifice cunctis ostendit
quanta virtus in scypho ejus fuerit, ex quo vivens sacrato ore suo
et labiis sanctissimis potare consuevit. Siquidem scyphus ille a
primaeva ipsius aetate usque in diem mortis suae illius extiterat,
ex quo tam sanus quam languidus assidue potum gustare ¹con-
sueverat.

¹ Consueverat] “Jordanus Heliae filius cum esset gladio militari nuper ac—
cinctus, aegritudinem periculosam nimis incurrit. Tumor enim ita caput et
collum ejus obsederat, quod decubuit quasi desperatus in lecto. Invaluit quoque
morbus, nec potuit medicantium sollertia mitigari. Denique meatu gutturis
intercluso, vix aliquando edendi, bibendi, loquendi habuit facultatem. Igitur
patre famuliSque lugentibus, suasit quidam clericus ut afferrent scyphum beati
Godrici qni erat Dunclmi, quatinus aeger inde potarat. Cumque fuisset allatus
potum ei porrexerunt, Dei miscricordiam postulantes. Mox ut inde gustavit,
velut spinarum aculeos de capite simul et gutture sensit exire. Surrexit ergo et
comedit coram patre suo, gratias agens beato Godrico, et se omnino sanum esse
contestans. Alii quoque divinam pictatem lacrimantes, humiliter collaudantes,

elt Sancti Godrici merita devotis mentibus attollebant.⁷’ Anonymous Harleian
egcnd.

