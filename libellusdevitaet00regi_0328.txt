282 LIBELLUS DE VITA

corpore vel extra corpus nesciens, non in aenigmate per opini-
onem, sed facie ad faciem videns sacrosancta signacula Domi-
nicae Passionis. Aspiciebat in visu noctis, et venit in nubibus
coeli Filius Hominis, praeferens cum patibulo Crucis omnia recen-
tia vulnerum stigmata suae salutiferae redemptionis. Et ecce!
quidam vir veteranus, statura modicus et setis albentibus pro
caesariei amictu plene perfusus, de inferioribus terrigenarum par-
tibus ascendit, ac jocundo gressuum remigio Crucifixum adoratu-
rus appropiavit. Qui ut ad demissiores pedum partes et 1Crucis
advenerat, super ipsam Crucem in sublime porrectam, moderatis
gressuum conatibus per ipsa fastigia conscendebat; ac de vestigio
pedum clavis confixorum usque ad suprema genuum prodiit,
deinde post modicum usque ad succinctoria viscerum maturavit
et attigit. Tunc Qui in Cruce confixus exstiterat, acies oculorum
erectas dulcifluo visendi genere erga venientem dirigebat, osque
suum mellifluis benedictionibus plenum aperuit ac labiorum motu
nectario verba serena profudit, et ait, ‘⁶ Salve Godrice, noster
amice. Quod modo conaris, prout postulas consequeres.'' Blan-
doque vultu ac sereno jocunditatis affectu, supra quam explicari
poterit, uterque cum altero ad invicem diutissime dulcioris eloquii
verba conserunt. Postmodum vero vir ille supra lignum Crucis,
quod a parte brachii dexteri prominuit, hilari annisu volatili con-
scendit. Ad quem iterum Cruci confixus vultus inclinati antea
capitis convertendo reflexit, et protenso colli flexamine jocundo
sermonum modulamine prolixius, ut amicus cum amico, consuluit.
At iste qui in extasi mentis ista viderat, interim semper Do-
mini J esu clementiam medullitus implorabat3 ad quem aliquis
ex circumstantium agmine accessit, et ait, “ Si ea feceris quae a
Crodrico illo, quem vidisti, audieris, salutem optatam quam pos-
tulas consequeris 3 nam et ipse tui meminit, quando tuas miserias
coram praesentia Domini Sui J esu Christi horridas ac miserandas
conspexit. Videns vidit afflictionem tuam, et si ejus documenta
sectatus fueris, et apprehenderis, salute gloriosa donaberis.” In-
ter haeo verba secum colloquens, subito vidit Crucifixi vultum in
ipsum radiantes oculos dirigentis. Tum ille palmas utrasque in
sublime protendere et Domini sic clementiam coepit invocare.
“ Domine J esu, miserere, auxiliare et consule ;” tantique clamo-
ris sonitus in soporis similitudine edidit, quod consoporantes

¹ Crucis] Cruris, II.

