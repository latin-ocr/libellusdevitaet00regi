29 0 LIBELLUS DE VITA

Spiritum Sanctum toties canendo replicasti? “Si usque in finem,”
inquiit, vitae meze, quae hic futura est modico tempore, ea quae dic-
turus ero secretus in silentii memoria volueris conservare, quaestionis
hujus causam tibi, sacerdoti meo, dignabor planius enodare.”
Quod utrimque confirmatum est. Tunc ille, “ Dum paulo ante
intolerabili fagitatus aegritudine respirassem, ac ad Dominum, Qui
in altis habitat et humilia respicit, oculos istos erexissem, vidi
superius coelos apertos, et beatorum spirituum choros candidos ac
infinitos, qui eadem omnes quae cecini cum verbis ipsis quibus
insonui, cum cantici melo quo vocum discrimina permutavi,
sanctam Trinitatem voce inexplicabili laudantes Domino jubi-
labant, ac pro generis humani salute dulcissime personando
exorabant. Et re vera, aeternum Patrem omnium Creatorem
Jesumque Nazaraenum seculorum omnium Redemptorem‚ ac
Spiritum Sanctum omnium Consolatorem, hic personaliter vidi
affuisse ac super spiritus omnium constitisse. Cujus visionis
jocunda delectatione perfusus, et a concinentium choris admoni-
tus, ea quae audisti dulcifiue cecini, quia linguam a Creatoris
omnium laudibus cohibere non potui.” Post haec infremuit spiritu,
et acrius coepit flere, pectora tundens et dicens saepius “Mise-
rere, Domine, miserere. Heu,'⁷ inquiens, “Domine, quamdiu a
tanta gloria separabimur, et in hujus miseriae calamitate derelin-
quemur?” nec affari amplius potuit, quia pondus contracti 'pectoris
facilitatem loquendi minorando ¹praepedivit.‚

¹ Praepedivz't] The narrative thus proceeds : “ Fere tres horas 111 hujusmodi
modulatione complevit, ut [et, MS] potuit late per hortum vox cantantis didici
[didicisti, MS.: some words appear to be here omitted} ‘Quare Patrem, et
Filium, et Spiritum Sanctum toties iterasti 2⁷ Ad haec: ⁶ Si usque ad vitae
meae,' dixit, ‘finem, qui vicinus est, ea quae dicam celare promiseris, tibi, ut
meo sacerdoti, quod quaeris, aperiam.’ Quod cum facere spopondissem :
‘ Vidi,' ait, ‘ coelos apertos, et beatorum spirituum choros albentes eisdem verbis
et modulatione quam protuli summam Trinitatem laudantes, et pro salute hu-
mani generis exorantes. Vidi etiam Patrem, omnium Creatorem, et Filium,
omnium Redemptorem, et Spiritum omnium consolatorem, adesse praesentes3
unde prae nimia jocunditate vocem et linguam cohibere non potui.’ Post haec
infremuit spiritu, et tundens pectus cum lacrimis, ait saepe : ‘ Miserere, Domine,
miserere. Quam diu in ista calamitate relictus, a tanta gloria separabor 2’
Tanta quidem fuit vehementia expunctionis illius, ut ultra 11011 posset effari.”
Harl. Anon. Legend.

