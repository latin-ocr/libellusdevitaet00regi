414 LIBELLUS DE VITA

et mei miserere.” Inter quae verba dum manum protractam pro-
tendere nitebatur, subito manum ab omni contractione solutam ac
liberatam in se stupens admirabatur, conversaque ad socios manum
sanam ac directissimam coram cunctis protulit3 quam omnis coe-
tus ipsius turba prius diutissimo tempore fuisse contractam cogno-
vit. At tamen cum sociis laetior effecta ad sepulchrum viri Dei
grates referendo pervenit, et testantibus sociis quaecumque illo
pervenerant, coram cunctis exponendo 1detexit.

CXXXII. DE MULIERE ALIA A CANCRO ΕΤ FISTULA LIBERATA.

ἓ 500. ALIA quaedam, Agnes nomine, in villula de Spinethorph‚ Ἰ
novem annis aegritudine miseranda laboraverat, cujus miseriae
nullius sollicitudo aliquid remedii contulisse valebat. Nempe in
cavilla genu unius primum quinque foramina in modum fistulae vel
cancri praeruperant, de cujus peste diutius interius maturata, qua-
tuor demum alia ex parte altera genu ipsius praecedebant. Quae
onmia humores lividos jugiter distillare consueverant, ac cum pal-
lenti rubore horride patendo turgebant. Igitur cunctis desperata
per austra-les Angliae fines multorum loca sanctorum adiit3 sed
nil salutis consecuta, demum comitantibus multis, ad Finchale
pervenit. Quae licet ibi quasi salutem perceptura prima nocte
procidisset3 mane tamen facto, una curn sociis remeare disposuit,
regrediensque nocte ipsa, dum in villula juxta Tesam 2posita,
quiete membra recreatura decumberet, ecce virDei Godricus secus
habitaculum dormitionis ipsius apparuit, et taliter exorsus ait,
‘⁴ Videto ut die crastina quam citius ad me in Finchale venias, ut
salutem ibi tuam percipere valeas.·' Mane facto quantum potuit
properavit et rediit, et iterata vice illic iterum procidit; quae
Sanctum Dei iterum circa se deambulantem conspiciens, omni po-
pulo mox id propalavit, et exclamavit, et dixit, ‘⁶ Tu, Sancte
Godrice, sicut mihi pollicitus es, mei, obsecro, miserere ς nam tu es
ille qui quondam hic nocturno tempore aquis nudus pernoctans,

¹ Detexit] Thus recounted in the Harleian anonymous manuscript z “Mulier
quaedam de provincia Cravenae multis annis manum habens contractam, nulla
potuit medicorum curatione sanari. Haec ad Sancti Godriei habitaculum profi--
ciscens, apud Neutonam cum sociis fatigata labore itineris requievit. Post
quietem iter incoeptum peragere festinans, ‘Beate‚’ inquit, ‘Godrice, adjuva
me.’ Dumque manus ad calciamenta protenderet, sensit manum illam ab omni
contractione solutam. Hoc igitur suis comitibus demonstravit, et sic ad sepul-
chrum Sancti cum gratiarum actione pervenit.⁷⁷

² Pasira] Positam, MS. Bodl.

