252 LIBELLUS DE VITA

CAP. CXXVII. QUALITER TEMPORE REFECTIONIS AB HOSTE IMPUGNA-
TUs SIT, SED TAMEN IN SE CONFUSUS, AUFUGERIT.¹

§237. MEMORATO juvene coram viro Dei residente, tempus
contigit refectionis insistere, ipsumque discum cum grossioris
fabae apparatu illi aegrotanti epulaturo porrigere, nec dum aliquid
vir Dei de esu insulso contigerat; et ecce, spiritus ille nequam
praecipitanter impetuosus cum furore nimio per medium fenestrae
australis, velut praedo anceps proruebat. Qui in medio Ecclesiae,
coram lectulo servi Dei substitit, quasi explorando insidiaturus
quibus ille deliciis in ultima senectute corpus corruptibile saginare
praesumpserit. Quod ille statim percipiens, vas illud, cum his
quae continebantur, effudit ; et obducto pallore vultus superficiem
undique transmutavit. Adolescens, qui consederat et haec vide-
bat, totus intremuit, quia nunquam magis praeventu subitaneo
2terribiliorem se ostendit3 qui diutissime cum eo contendit et
conflixit, et diei ipsius horas aliquot in concertatione protraxit.
Vir vero Dei semper ab ejus ludibriis oculos avertit, et Dominum
interpellans, omnes pestis ipsius versutias virili pectore declina-
vit. Eratque corporis ipsius species velut sacci alicujus plena
congeries, quae hac et illac praecipitanter irruendo saltavit, et
plura blasphemiae verba saepius in Dei servum jaculavit. Post
infinita hujusmodi, confusus proprio conamine coepit, strepitu
facto maximo, in vacuas auras efferri; sicque dum Dei servo
concupivit illudere, seipsum proprio conatu compertus est derisione
dignum comprobasse. Nunquam enim diutius potuit viro Dei
resistere quam ipse divino Nomine illum adjurans praecepisset
3abscedere.

¹ In the Harl. MS. chapter CXXV.

2 Terribiliorem] Terribilior, H.

³ Abscedera] ‘⁴ Refeetionis tempore sedebat praedictus adolescens et discum
fabae porrigebat aegroto ; et antequam aliquid inde sumpsisset, ecce, per fenes-
tram inimicus ingreditur, et lectulo tanquam aliquid exploraturus assistit. Quod
ipse percipiCnS, vas illud cum his quae continebat, effudit, et faciem pallore mu-
tavit. Adolescens ad haec totus intremuit, quia nunquam subito magis terribi-
lem se ostendit. Erat autem illi speeies corporis sacci plena congeries, quae
huc et illuc saliens movebatur, et in virum Dei blasphemiae verba jactabat.
Post longas illusiones, tandem confusus evanuit.” Anon. Harl. Legend.

