ΕΤ MIRAOULIS s. conarer. 305

CAP. CLX. QUOD ANGELos DEI MULTOTIES SECUM COLLOQUENTES
VIDERIT, AC COETIBUS ILLORUM INTERFUERIT.¹

§287. INTERJECTO postmodum morae alicujus spatio, coepi iterum
de sanctorum virtutibus plura disserere, et interserendo permix-
tim de visione Angelorum aut colloquio, quibus electos Dei frequen-
ter invisere consueverant, ex Scripturas testimonio plurima
explicare. Quibus dum illum collaetantem ac congratulantem
comperi, si unquam tali potitus fuisset consolatione inquisivi.
Qui respondens, ait, “ Et ego, fili, spiritus Angelicos saepius
vidi, ac cum ipsis frequenter loqui promerui, multaque solatia,
auxilia, consilia atque subsidia, ab eis percepi, quorum tam cre-
bram visitationem post hujus aegritudinis inquietudinem plurimum
amisi3 quia saepius nunc, cogente molestia, compellor ad tem-
poralia converti, ac vana quaeque profari. Non enim Angeli
hominibus assuescunt, vel sensus illorum terrenis negotiis impli-
catos aspiciunt.” Quaerens vero quae eorum esset forma vel
species, dixit quod talis ab humana scientiae intelligentia com-
prehendi non potuisset effigies, deinde investigans 2(1110111οε10 tales
spiritus vidisset, respondit quod nuper hujusmodi spirituum
consortiis interfuisset. De verborum quae ei dixerint quaerens
modo vel ordine, dixit, quod nulli hominum potuisset talium
secretorum aperire cognitionem3 “nec tibi de his amplius dicere
valeo, quia ea hominibus detegi aut propalari ³formido.''

¹ In the Harl. MS. chapter CXLV.

2 Quomodo] Quando, H.

³ Formido] “ Inter-jecto alicujus morae spatio, cum ei de Angelorum visione
vel allocutione colloquerer, quaesivi an fuisset aliquando tali consolatione potitus.
Qui respondens, ‘ Ego‚' ait, ⁶ fili, spiritus Angelicos saepe vidi, et cum illis verba
conserui, et ab illis frequenter auxilium, consilium, solatiumque percepi. Sed
eorum tam crebram visitatione[m] post hujus inquietationem infirmitatis amisi ;
quia, cogente molestia, compellor et vana profari et de temporalibus meditari?
Cum vero interrogassem qualis esset eorum forma, vel quae illi dixerint verba, vel
quando vidisset aliquos, dixit eorum speciem non posse hominis intelligentia
comprehendi, sed nuper illorum interfuisse collegio, et sibi cuiquam aperire secreta
quae dixerant non licere.⁷' Anon. Harl. Legend.

